<div dir="rtl">

# הרצאה מספר 16


על הזין שלי עכשיו, אני קוטע ת׳שיעור  
נמאס כבר להרצות לתלמידים עם פה פעור  
אחד נכנס באיחור, עושה בלאגן  
במעבר כבר אין מקום, אנשים יושבים על המזגן  
מנסה להסביר, להשחיל איזו מילה  
המפגרת מקדימה שוב שואלת שאלה  
״אתה יכול שוב להסביר לי על בסיס ומימד?״  
ובשורה האחרונה פתאום סטודנט נעמד  


הייייי  
 מה לעזאזל קורה כאן?   
זה נראה לי מוזר בהחלט  
למה המרצה דופק פה פריסטייל  
ומי זה זה שמתקלט?  


ועד שיש לי הפסקה הם לא נותנים לי לנוח  
באמא שלי, אחי, זה מוציא ת׳מצב רוח  
יוצא מהכיתה בניסיון לחמוק  
״איך אני מוכיח את זה?״  
״תעזוב אותי שמוק״  
נכנס לשירותים כי שם שקט ונחמד  
במשתנה לידי, סטודנט נעמד  


הייייי  
לא השתנתי מכיתה ג׳4  
המרצה לא פראייר בכלל  
מה זה? עדיין לא התחלת?  
נראה לי יש לו פחד קהל  


אז הנה עוד יום נגמר, אני הולך לקניות  
קונה בשר חציל בטטה וגם מיץ אוכמניות  
קולה זירו, אספרגוס, ניילון נצמד  
בדרכי לקופה, סטודנט נעמד  


היייי  
ראיתי שקנית מג׳דרה  
אתה יודע שזה לא במבצע  
יש אחד פלוס אחד על מיץ נענע  
וחצי מחיר על קמח מצה  


עכשיו אתם קולטים מה עובר עלי כל יום  
סיוט מתמשך, נורא ואיום  
אני מרגיש כבר שבור, לא אחזיק מעמד  
על הכרית של אישתי פתאום סטודנט נעמד


היייי  
המיטה נראית די סבבה  
אולי אשאר לישון פה  
בא לך להכין לנו טוסטים?    
אחרי זה נרביץ משחק פרו  
