<div dir="rtl">

# עגל הזהב

השכם וערב, ערב רב  
מתקהלים סביב בית הרב  
כמהים לקנות קמעות בערבון מוגבל  
הם משלמים לו כסף רב  
ומקשיבים להגיגיו  
של איש אחד זקן ומבולבל  


הוא לא שומע טוב  
ולא כל כך רואה  
לפעמים הוא מדבר לא לעניין  
אבל כסף הוא מריח מצויין  
כן, כסף הוא מריח מצויין  
תודה לאל  

נאחזים בשביב תקווה  
ריפוי בכוח מחשבה  
הכל יהיה נפלא אם תשלם ותתפלל  
זו חתיכת תעשייה  
של סיפורי מעשייה  
ידיו ידי הרב, קולו הוא קול האל, לעזאזל  

הוא לא שומע טוב  
ולא כל כך רואה  
לפעמים הוא מדבר לא לעניין  
אבל כסף הוא מריח מצויין  
כן, כסף הוא מריח מצויין  
ברוך השם  

נפצו את לוחות הברית  
עשו לכם פסל תמונה  
עשו זאת בכח כי כח משחית   
ומה חזק מכוח האמונה  


תביאו לי זהב, אני אצוק לכם עגל  
תביאו לי זהב, אני אצוק לכם עגל  
תביאו לי זהב, אני אצוק לכם עגל  
תביאו לי זהב, תביאו לי זהב!!  
