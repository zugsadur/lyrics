<div dir="rtl">

# מלחמת העולם האחרונה

מלחמת העולם האחרונה   
התחילה בלי שהתכוננתי  
ישבתי בחדר ההמתנה  
וחרש על מותי קוננתי  
בחוץ אני שומע זעקות ואזעקות  
ובכי תינוקות עולה מכל פינה  
וכל מה שנותר זה לחכות  
לסוף המלחמה האחרונה  

וזה נגמר, ממש דקה לפני הסוף  
הגיע לאוזננו הבשורה  
והמנהיג ניסה אז לזכותו לזקוף  
את ניצחוננו לכאורה  
המצלמות סביבו דולקות  
והוא פונה אל האומה בשמה  
אומר שכל מה שנותר זה לנקות  
ולהסיר רגשות אשמה  

עשן חייו  
נפלט מארובות עיניו  
שוכב עכשיו  
בשדה הקרב  
בשרו נרקב  
בתוך מדיו  
נקרא לצו  
אבל לא שב  
לא סב על עקביו  
יזכור עם ישראל את בניו ואת בנותיו  
זועק הרב  
בטקס ממלכתי  
משמר הכבוד  
יורה עוד ועוד  
אבל בכוונה מחטיא  

המלחמה הארורה  
היא עוד שורה  
אצלם ביומנים  
כמו שהתחילה נגמרה  
ללא תמורה  
בלי שהותירה סימנים  
הם כבר קברו את העבר  
יחד עם כל דבר  
שאת זכרו לעד נדרת  
וכל מה שנותר זה לרמות  
את השמות שבאנדרטה
